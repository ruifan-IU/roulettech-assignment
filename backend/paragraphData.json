[
  {
    "model": "api.paragraph",
    "pk": 1,
    "fields": {
      "content": "子曰：「學而時習之，不亦說乎？有朋自遠方來，不亦樂乎？人不知而不慍，不亦君子乎？」",
      "chapter": 1
    }
  },
  {
    "model": "api.paragraph",
    "pk": 2,
    "fields": {
      "content": "有子曰：「其為人也孝弟，而好犯上者，鮮矣；不好犯上，而好作亂者，未之有也。君子務本，本立而道生。孝弟也者，其為仁之本與！」",
      "chapter": 1
    }
  },
  {
    "model": "api.paragraph",
    "pk": 3,
    "fields": {
      "content": "子曰：「巧言令色，鮮矣仁！」",
      "chapter": 1
    }
  },
  {
    "model": "api.paragraph",
    "pk": 4,
    "fields": {
      "content": "曾子曰：「吾日三省吾身：為人謀而不忠乎？與朋友交而不信乎？傳不習乎？」",
      "chapter": 1
    }
  },
  {
    "model": "api.paragraph",
    "pk": 5,
    "fields": {
      "content": "子曰：「道千乘之國，敬事而信，節用而愛人，使民以時。」",
      "chapter": 1
    }
  },
  {
    "model": "api.paragraph",
    "pk": 6,
    "fields": {
      "content": "子曰：「弟子入則孝，出則弟，謹而信，汎愛眾，而親仁。行有餘力，則以學文。」",
      "chapter": 1
    }
  },
  {
    "model": "api.paragraph",
    "pk": 7,
    "fields": {
      "content": "子夏曰：「賢賢易色，事父母能竭其力，事君能致其身，與朋友交言而有信。雖曰未學，吾必謂之學矣。」",
      "chapter": 1
    }
  },
  {
    "model": "api.paragraph",
    "pk": 8,
    "fields": {
      "content": "子曰：「君子不重則不威，學則不固。主忠信，無友不如己者，過則勿憚改。」",
      "chapter": 1
    }
  },
  {
    "model": "api.paragraph",
    "pk": 9,
    "fields": {
      "content": "曾子曰：「慎終追遠，民德彌厚。」",
      "chapter": 1
    }
  },
  {
    "model": "api.paragraph",
    "pk": 10,
    "fields": {
      "content": "子禽問於子貢曰：「夫子至於是邦也，必聞其政，求之與？抑與之與？」子貢曰：「夫子溫、良、恭、儉、讓以得之。夫子之求之也，其諸異乎人之求之與？」",
      "chapter": 1
    }
  }
]
